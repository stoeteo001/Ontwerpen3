<html>
<head>
	<meta charset="utf-8">
	<meta http-equiv="X-UA-Compatible" content="IE=edge">
	<title>Closed Captions</title>
	<meta name="viewport" content="width=device-width, initial-scale=1">
	<link rel="stylesheet" href="https://fonts.typotheque.com/WF-023273-010687.css"> 
	<link rel="stylesheet" href="css.css">
</head>
<h2> De Nederlandse mentaliteit als basis</h2>
    
    
<a href="Amsterdam.html" class="button"></a>
    <a href="slaven.html" class="button2"></a>
     <a href="newamsterdam.html" class="button3"></a>

    <img src="Images/worldmap.gif" alt="worldmap" usemap/>


<h1 class="grow"> De Nederlandse mentaliteit als basis
</h1>
<p>Slavenarbeid was een belangrijk onderdeel van de vroege Nieuw-Nederlandse samenleving in Amerika. Het maakte het overleven in die vreemde omgeving mogelijk. Dienke Hondius,  universitair docent aan de Vrije Universteit en samen met Jennifer Tosch, Nancy Jouwe en Dineke Stam een van de initiatiefnemers van de tour en gids: ‘De Dyckman-boerderij laat goed zien hoe noodzakelijk slavernij was voor de Nederlandse kolonisten. Het stuk grond waarop de familie Dyckman boerde, was ontzettend groot: het strekte zich uit over de volle breedte van Manhattan. Dat konden ze nooit bewerken zonder hulp.’

</p>
    <br>
    <p> Die hulp kwam van tot slaaf gemaakte Afrikanen die zij aan zij met de kolonisten de grond bewerkten, zaaiden en oogstten, en huishoudelijk werk deden. Ook de wegen op Manhattan zijn aangelegd door slaven.</p>
    
    <p>Wall Street, zo wordt gezegd, heet zo omdat de Nederlanders er een muur bouwden uit angst voor een aanval van de Engelsen. Minder bekend is dat het tot slaaf gemaakte Afrikanen waren die de palen van die muur in de grond sloegen.

</p>
    <br>
    <p>En die vervolgens niet binnen de beschermende omheining mochten wonen toen de muur af was, maar alleen in het gebied erbuiten. Mannen, vrouwen en kinderen die een soort menselijk schild vormden, als extra buffer tegen eventuele vijandige aanvallen.

</p>


</html>